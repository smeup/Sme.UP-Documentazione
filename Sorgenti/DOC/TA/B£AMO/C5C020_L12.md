## La normativa

### Introduzione

Con il decreto legge 25/03/2010 n.40 viene fatto obbligo ai soggetti passivi d'imposta sul valore aggiunto di comunicare telematicamente all'Agenzia delle Entrate tutte le cessioni di beni e le prestazioni di servizi effettuate e ricevute nei confronti di operatori economici aventi sede, residenza o domicilio in Paesi cosiddetti Black List tramite apposito modulo.
Il decreto-legge n. 16/2012 ha escluso dall'obbligo di comunicazione le operazioni che non superano i 500 euro (norma in vigore dal 2 marzo 2012).

### Periodicità e scadenze di presentazione

Il modello di comunicazione e' presentato con riferimento : 

 \* a periodi trimestrali, per i soggetti che hanno realizzato, nei quattro trimestri precedenti e per ciascuna categoria di operazioni, un ammontare totale trimestrale non superiore a 50.000 euro;
 \* a periodi mensili, per i soggetti che non si trovano nelle suddette condizioni.

I soggetti che hanno iniziato l'attivita' da meno di quattro trimestri trasmettono la comunicazione trimestralmente, sempre che non superino all'interno del periodo la soglia dei 50.000 euro per almeno una categoria di operazioni.

Per gli operatori che effettuano la presentazione con periodicita' trimestrale è possibile optare per la periodicita' mensile per l'intero anno solare.

I soggetti trimestrali che nel corso di un trimestre superano la soglia indicata, presentano la comunicazione con periodicita' mensile a partire dal mese successivo in cui tale soglia e' superata.

Il modello di comunicazione e' presentato all'Agenzia delle entrate per via telematica entro l'ultimo giorno del mese successivo al periodo di riferimento e, qualora il termine di presentazione della comunicazione scada di sabato o in giorni festivi, lo stesso è prorogato al primo giorno feriale successivo.

### Elementi informativi delle comunicazioni

Il modello di presentazione dei dati si compone di frontespizio e quadro A, di tipo modulare. Ogni modulo corrisponde ad un diverso operatore economico nei confronti del quale sono state effettuate operazioni oggetto della comunicazione.
Per maggiori dettagli circa la compilazione dei moduli si rimanda alle istruzioni rese disponibili dall'agenzia delle entrate con provvedimento del 28 Maggio 2010.

### Modalità di presentazione della documentazione

Il modello di comunicazione deve essere presentato esclusivamente in via telemetica. I soggetti possono presentare la dichiarazione in modo diretto o tramite intermediari abilitati.
I soggetti che scelgono di trasmettere direttamente la comunicazione devono obbligatoriamente avvalersi del servizio telematico Entratel oppure del servizio telematico Internet (Fisconline).

### Paesi black list

I decreti del Ministero delle Finanze 4 Maggio 1999 e il decreto 21 Novembre 2001 identificano i seguenti paesi Black List : 
 \* Alderney (Aurigny);
 \* Andorra (Principat d'Andorra);
 \* Angola;
 \* Anguilla;
 \* Antigua;
 \* Antille Olandesi (Nederlandse Antillen);
 \* Aruba;
 \* Bahama (Bahamas);
 \* Bahrein (Dawlat al-Bahrain);
 \* Barbados;
 \* Barbuda;
 \* Belize;
 \* Bermuda;
 \* Brunei (Negara Brunei Darussalam);
 \* Costa Rica (Republica de Costa Rica);
 \* Dominica;
 \* Emirati Arabi Uniti (Al-Imarat al-'Arabiya al Muttahida);
 \* Ecuador (Repuplica del Ecuador);
 \* Filippine (Pilipinas);
 \* Giamaica;
 \* Gibilterra (Dominion of Gibraltar);
 \* Gibuti (Djibouti);
 \* Grenada;
 \* Guatemala;
 \* Guernsey (Bailiwick of Guernsey);
 \* Herm;
 \* Hong Kong (Xianggang);
 \* Isola di Man (Isle of Man);
 \* Isole Cayman (The Cayman Islands);
 \* Isole Cook;
 \* Isole Marshall (Republic of the Marshall Islands);
 \* Isole Turks e Caicos;
 \* Isole Vergini Britanniche (British Virgin Islands);
 \* Isole Vergini Statunitensi;
 \* Jersey;
 \* Kenia;
 \* Kiribati;
 \* Libano (Al-Jumhuriya al Lubnaniya);
 \* Liberia (Republic of Liberia);
 \* Liechtenstein (Furstentum Liechtenstein);
 \* Lussemburgo;
 \* Macao (Macau);
 \* Malaysia (Persekutuan Tanah Malaysia);
 \* Maldive (Divehi);
 \* Malesia;
 \* Maurizio (Republic of Mauritius);
 \* Monserrat;
 \* Nauru (Republic of Nauru);
 \* Niue;
 \* Nuova Caledonia;
 \* Oman (Saltanat 'Oman);
 \* Panama (Republica de Panama');
 \* Polinesia Francese (Polynesie Francaise);
 \* Portorico;
 \* Monaco (Principaute' de Monaco);
 \* Samoa;
 \* San Marino (Repubblica di San Marino);
 \* Sark (Sercq);
 \* Seicelle (Republic of Seychelles);
 \* Singapore (Republic of Singapore);
 \* Saint Kitts e Nevis (Federation of Saint Kitts and Nevis);
 \* Saint Lucia;
 \* Saint Vincent e Grenadine (Saint Vincent and the Grenadines);
 \* Sant'Elena;
 \* Svizzera (Confederazione Svizzera);
 \* Taiwan (Chunghua MinKuo);
 \* Tonga (Pule'anga Tonga);
 \* Turks e Caicos (The Turks and Caicos Islands);
 \* Tuvalu (The Tuvalu Islands);
 \* Uruguay (Republica Oriental del Uruguay);
 \* Vanuatu (Republic of Vanuatu).

### Riferimenti normativi
 \* Decreto legge 25 marzo 2010, n.40
 \* Decreto del ministero delle finanze 4 Maggio 1999
 \* Decreto del ministero delle finanze 21 Novembre 2001
 \* Decreto 30 Marzo 2010 Ministero dell'economia e finanze
 \* Provvedimento 28 Maggio 2010 Agenzia delle Entrate
 \* Provvedimento 5 Luglio 2010 Agenzia Entrate
 \* Circolare 53/E 21 Ottobre 2010 Agenzia Entrate
 \* Risoluzione 71/E Luglio 2011 Agenzia Entrate
 \* Decreto legge n. 16/2012

##  Installazione

### Tabelle

 \* IVA :  Identificare gli elementi che verranno utilizzati all'interno di registrazioni intestate a soggetti appartenenti a paesi Black List. Per questi elementi è necessario indicare all'interno del campo Natura Operazione se saranno utilizzati per registrazioni relative a merci o prestazioni; inoltre nel caso in cui venga compilato il campo 'Non soggetta' è necessario specificare se si tratta di operazioni non imponibili, esenti o non soggette all'interno del campo 'Codice Esenzione'.
 \* V§N :  Sono automaticamente identificate come Black list : 
 \*\* Tutte le nazioni riportate nell'elenco precedente
 \*\* Bahrein
 \*\* Emirati Arabi Uniti

### Autorizzazioni

Per la gestione dei movimenti Black List è definita la classe di autorizzazione C5MB01G che consente di gestire l'inserimento, la modifica, la cancellazione e la visualizzazione del dettaglio dei movimenti stessi.

### Exit

Non essendo possibile definire un legame univoco tra fattura e nota credito rettificativa è necessario implementare un programma di exit per attribuire la corretta data di competenza delle note di accredito.
Il programma deve avere nome fisso C5MB00B_X e nello standard è disponibile un esempio che basa il legame sui riferimenti della bolla nella nota di accredito come riferimenti della fattura.

## Gestione

All'interno del nuovo menù 'Movimenti IVA paesi Black List' sono stati introdotti i richiami ai seguenti programmi : 
 \* C5MB00A - Ripresa Mov. IVA Black List :  si occupa dell'estrazione dei dati da inserire nei modelli a partire dalla prima nota. Il programma analizza l'ente intestatario della registrazione e in primo luogo determina se si tratta di una persona fisica o meno
 \*\* in caso di persona fisica il sistema analizza l'indirizzo fiscale e, nel caso in cui sia compilato, legge la nazione riportata nel dettaglio della persona fisica (quindi sul BRESCO) mentre nel caso in cui non sia compilato viene analizzata la nazione presente nei dati anagrafici generali dell'ente (E§CNAZ). Nel caso in cui l'indirizzo fiscale sia compilato e la nazione della persona fisica sia blank il sistema non risale alla nazione anagrafica dell'ente ma scarta l'ente dall'estrazione.
 \*\* in caso di persone giuridiche il sistema analizza il codice nazione riportato sull'anagra-fica (E§CNAZ) e in caso di paese appartenente alla Black List estrae il movimento dell'ente.
 \* C5MB01G - Gestione Mov. IVA Black List :  si occupa della gestione dei dati estratti in modo automatico dal sistema. Al suo interno è possibile inserire manualmente dei record oppure visualizzare, modificare o cancellare record già inseriti.
 \* C5MB02A - Trasmiss. Mov.IVA Black List :  consente di generare il file che andrà poi trasmesso all'Agenzia delle Entrate.

## Casi Particolari

### Emirati Arabi

Allo stato attuale delle cose, nell'anagrafica enti è possibile indicare un elemento della tabella V§N per identificare la nazionalità dell'ente. Gli elementi di tale tabella coincidono con la codifica delle nazioni secondo lo standard ISO 3166-1 alpha-2. Ai fini della Black List le nazioni vanno trasmesse invece secondo la codifica UIC.

Per la quasi totalità delle nazioni l'associazione fra le due codifiche è già prevista dalla V§N tramite il campo T$V§NL (Codice Nazione CVS o Codice Nazione UIC) che punta alla tabella V§\*CN dove è riportata anche questa ulteriore codifica. E' sulla base di questo legame che viene ripreso in automatico il codice nazione da trasmettere per la black list.
Il "quasi", indicato in precedenza, è dovuto al fatto che solo per il caso degli emirati arabi tale codifica non risulta univoca :  per l'ISO abbiamo un solo elemento **AE**, mentre per la codifica UIC abbiamo : 
\* 238 ABU DHABI
\* 239 AJMAN
\* 240 DUBAI
\* 241 FUIJAYRAH
\* 242 RAS AL KHAIMAH
\* 243 SHARJAH
\* 244 UMM AL QAIWAIN.

Per risolvere questo problema è consigliabile tenere sull'elemento AE della V§N il riferimento al codice UIC vuoto, e di inserire nelle anagrafiche interessate l'estensione £43 che permette di indicare il codice UIC specifico.

