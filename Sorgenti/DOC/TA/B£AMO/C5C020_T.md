## Definizione

Se l'anno precedente si chiude con un credito, tale credito sarà preso in considerazione nelle liquidazioni dell'anno successivo.

L'importo da prendere in considerazione, può essere rettificato se viene inserito un record di tipo CC (Credito Iva Compensabile) nella funzione "Rettifiche Manuali" con periodo corrispondente all'ultima liquidazione dell'anno precedente.
In questo caso l'importo ivi inserito sostituisce quello che risultava dalla liquidazione iva.

## Utilizzo

Il credito dell'anno precedente, potrà a questo punto essere utilizzato nell'anno successivo nei seguenti modi : 
\* Essere chiesto a rimborso
\* Utilizzato in compensazione nel modello F24 con altri tributi
\* Utilizzato in compensazione di un debito Iva maturato nell'anno successivo, direttamente nella liquidazione iva.
\* Essere portato in detrazione nella liquidazione Iva dell'anno successivo per intero o per un importo che prescinde il debito Iva maturato in quel periodo.

Ad ognuna di queste voci corrisponde un importo imputabile manualmente nella schermata di lancio della liquidazione iva. Fanno eccezione solo le ultime due voci che corrispondono ad un solo importo, in cui la distinzione fra i due casi dipende solo dall'entità dell'importo indicato.

## Controllo

L'utilizzo che viene fatto del credito iva dell'anno precedente viene tenuto sotto controllo attraverso apposita sezione della stampa della liquidazione iva, dove si vede il monte del credito e gli utilizzi che vi sono applicati.

