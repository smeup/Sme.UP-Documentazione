## INTRODUZIONE

Il modulo contabile del controllo fatture Smeup, a partire dai dati impliciti già presenti nel gestionale, si pone i seguenti principali obiettivi : 

\* semplificare l'imputazione dei dati relativi ai documenti del ciclo passivo riprendendo in modo automatico/semiautomatico tutti i dati derivabili dai dati impliciti;
\* controllare in modo simultaneo, la corrispondenza/correttezza da un lato del documento finale e dall'altro dei singoli dati presenti a sistema che lo giustificano (denominati nel modulo come "fonti");
\* gestire le eventuali differenze riscontrate fra il documento finale e le fonti collegate ad esso (comunicazioni interne, al fornitore, blocco del pagamento);
\* creare un legame fra il documento finale e le fonti collegate, in modo sia sempre semplice poter passare da uno all'altro;
\* determinare gli estremi dei documenti in attesa di essere contabilizzati, a partire dalle fonti reperibili, per analisi e l'eventuale contabilizzazione delle fatture da ricevere.

Va riportato che il modulo è stato strutturato in modo che le fonti previste possano includere anche elementi di carattere eterogeneo, che vadano oltre le fonti abituali, quali ordini e bolle, in modo che tutti i dati del sistema possano essere presi in considerazione.

Si noti infine che alcune funzionalità (es. la relazione fra fonti/registrazione documento) possono poi essere applicate anche al ciclo attivo.
