# Obiettivi del componente
Il componente G53 fornisce uno strumento per generare file PDF quali : 
 \* report gestionali
 \* moduli elettronici (quali ddt, fattura, conferma ordine, ecc.)

La generazione del PDF si basa sull'interpretazione di un XML contenente informazioni di setup della generazione ed un set di istruzioni scritte secondo un protocollo di script proprietario basato su TAG, che per convenzione viene denominato script INV (e che per tale motivo chiameremo file **INV**ma che è in tutto e per tutto un file di testo).

Dal punto di vista applicativo lo script INV può essere creato in differenti modi : 
 \* derivandolo da un file di spool, mediante una funzione interna di copia spool in file di dati, ottenendo una sorta di sovrapposizione dello spool stesso nel pdf
 \* in modo diretto mediante un programma che lo genera in toto
 \* mediante funzioni avanzate H53, basandosi sulla definizione di un layout all'interno di uno script appositamente predisposto

Il file INV conterrà tutte le specifiche di definizione di formato, stile, dati, che verranno interpretate dal modulo per creare e riempire il PDF. Le specifiche sono definite riga per riga, ogni riga una specifica.

# Come funziona
Il file INV, tecnicamente definito come un semplice file di testo, deve contenere righe con una istruzione per ogni riga, ed ogni riga è strutturata fondamentalmente nelle seguenti parti : 
 \* Istruzione (TAG)
 \* Attributi, con formato dipendente dall'istruzione
 \* dati, con formato dipendente dall'istruzione

Secondo questa struttura le righe del file INV definisco il tipo d'istruzione desiderata (riga di testo, elemento grafico, immagine, "overlay", barcode, etc.), il formato del testo visualizzato, e, se richieste, le coordinate x e y in cui l'oggetto generato si posiziona, eventualmente l'indicazione di un file di overlay.

