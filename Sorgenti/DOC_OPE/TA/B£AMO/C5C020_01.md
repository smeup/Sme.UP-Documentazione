### Dove indico se una nazione è Black List o meno?

La tabella di impostazione delle nazioni è la V§N. Al suo interno è presente il campo 'Appartenenza black list' che dovrà essere compilato nel caso in cui la nazione sia tra quelle individuate come 'paradisi fiscali'.

### Da dove viene ripresa la natura dell'operazione?

Per le registrazioni con IVA il dato viene ripreso dall'elemento della tabella IVA riportato nella registrazione stessa. Per le registrazioni non IVA, invece, il dato viene forzato all'esecuzione della ripresa e deve essere poi eventualmente modificato manualmente.

### Come ci si deve comportare in caso di Rappresentanti Fiscali?

Nel caso in cui si eseguano operazioni con rappresentanti fiscali di soggetti passivi stabiliti in paesi Black list è necessario comunicare l'operazione anche nel caso in cui il rappresentante fiscale sia localizzato in un paese non black list. Ipotizziamo, ad esempio, il caso di un trasportatore avete sede in Svizzera e con rappresentante fiscale francese. Anche nel caso in cui il servizio di trasporto venga fatturato dal rapprsentante francese sarà necessario trasmettere l'operazione all'interno del modello black list.
Per risolvere la casistica è stata inserita l'estensione £42 - Soggetto economico rappresentato che dovrà essere compilata sull'anagrafica del rappresentante fiscale. All'interno di questa estensione sarà necessario indicare il soggetto rappresentato.
Nell'esempio fatto sopra sarà necessario procedere come segue : 
 \* Codificare il soggetto economico svizzero
 \* Codificare il soggetto francese (rappresentante fiscale) indicando nell'estensione £42 il codice dell'operatore svizzero
Fatto ciò il sistema determinerà la validità delle operazioni da trasmettere analizzando la nazione dell'ente riportato nell'estensione £42 e non quella del fornitore riportato sulla registrazione contabile.

### Come devono essere gestite le note di variazione?

All'interno di SmeUP non è previsto un campo che consenta di collegare le note di variazione con le relative fatture. Per questo motivo la data competenza della nota non viene gestita in modo automatico ma deve essere compilata manualmente. Sarà quindi necessario procedere come segue : 
 \* Estrarre il movimento contabile relativo alla nota all'interno dei movimenti black list
 \* Entrare in modifica del movimento stesso indicando come Data competenza la data della fattura a cui la nota è riferita
Si sottolinea che sui modelli dell'agenzia delle entrate non è previsto per le note di variazione il campo del segno. Pertanto pare opportuno evidenziare solo note di segno negativo, imputando quelle in aumento come nuove operazioni attive o passive (si veda Il Sole 24 Ore del 02/11/10).

### Come sono gestite le importazioni?

Nel caso in cui venga utilizzata la registrazione automatica della bolla doganale all'inserimento della fattura del fornitore il sistema riprende in automatico i dati IVA dalla bolla doganale.
Nel caso in cui, invece, si procede alla registrazione manuale della bolla doganale il sistema riprenderà in automatico la registrazione del fornitore e sarà onere dell'utente rettificare i valori IVA in funzione dei dati riportati sulla bolla stessa.

### E' obbligatorio indicare un codice fiscale/partita iva sugli enti?

Il campo codice fiscale/partita IVA non è un dato obbligatorio. Nel caso in cui non si disponga di questa informazione si consiglia, però, di richiedere al cliente o fornitore in oggetto una dichiarazione in cui attesti di essere un operatore economico.

### Dove vanno inseriti i dati dell'intermediario della comunicazione?

I dati dell'intermediario della comunicazione vengono ripresi dal Codice Intermediario indicato nei Parametri fissi azienda (menù Dati di Base di KeepUP).

### Cosa sono e come vanno trasmesse le comiunicazioni 'Correttive nei termini' e 'Integrative'?

Nel caso in cui vengano omessi uno o più record all'interno di una trasmissione è possibile inviare all'Agenzia delle Entrate una nuova comunicazione che sarà : 
 \* Correttiva nei termini ne caso in cui si abbia già provveduto all'invio di una comunicazione ma non sia ancora passata la scadenza di legge. Esempio :  il 20 Dicembre viene fatto un invio dei dati di Novembre e il 28 dicembre ci si accorge di aver omesso dei record sempre con data registrazione Novembre -> in questo caso sarà possibile inviare una comunicazione  Correttiva nei termini entro il 31 Dicembre.
 \* Integrativa nel caso in cui ci si accorga di aver omesso dei record e sia già scaduto il termine di presentazione. Nell'esempio precedente, quindi, ci si accorge dell'omissione dei record dopo il 01 Gennaio.

All'interno di SmeUP la tipologia di trasmissione viene indicata all'interno della funzione 'Trasmiss. Mov.IVA Black List' compilando il campo 'Tipo Elaborazione' che potrà essere vuoto per le normali trasmissioni, compilato con 1 per trasmissioni correttive e con 2 per trasmissioni integrative.

Si sottolinea che in caso di comunicazione correttiva o integrativa vanno comunque trasmessi tutti i record del periodo e non solo quelli omessi.

