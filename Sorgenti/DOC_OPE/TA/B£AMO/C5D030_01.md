All'interno di Sme.UP la tesoreria si pone i seguenti obiettivi : 
 \* Rendere disponibile il quadro più possibilmente completo della situazione finanziaria a livello aziendale e di singolo istituto di credito al fine di poter operare le scelte finanziarie nel modo più corretto.
 \* Automatizzare e semplificare il più possibile l'imputazione dei dati.
 \* Tenere sotto controllo le condizioni poste in essere dagli istituti di credito e i dati anagrafici ad essi associati.
Un'importante assunzione che deve essere chiara a tutti gli utilizzatori delle tesoreria è che l'analisi dei dati finanziari è tanto più affidabile e corretta quanto più sono aggiornati e corretti i dati contabili da cui la tesoreria trae le informazioni. Sarà, quindi, importante, registrare con condizione simulata tutti gli eventi futuri prevedibili in ambito contabile (maturazione effetti, bonifici attivi e passivi, ecc.) e tenere il più possibile aggiornate le registrazioni contabili imputabili a movimentazioni bancarie e reperibili tramite i servizi di corporate banking.

La tesoreria Sme.UP trae il suo nutrimento dai soli dati contabili e quindi da tutte le registrazioni poste in essere che coinvolgano un istituto di credito. Nel caso in cui si voglia allargare l'analisi anche a dati extracontabili (es.ordini, bolle e fatture non ancora contabilizzate) è necessario utilizzare il modulo dell'Analisi finanziaria al quale si rimanda per ulteriori informazioni.
