
Tralasciamo le operazioni sui componenti grafici contenuti in una subsezione e analizziamo cosa è possibile compiere sul componente scheda e sulle sue parti.

## Operazioni generiche

### Navigazione
Tutta la navigazione della scheda viene effettuata tramite mouse. Cliccando con il tasto sinistro sulle etichette delle subsezioni vengono caricate le subsezioni non ancora caricate o scelte quelle da visualizzare e attivare se una sezione ospita più subsezioni.  Cliccando due volte sull'etichetta di una subsezione è possibile visualizzarla all'interno di una nuova scheda a schermo intero (per ritornare alla situazione precedente premere F12). Cliccando due volte su un oggetto contenuto in una subsezione di scheda, invece, viene visualizzata la scheda associata all'oggetto. In alcuni casi selezionando un elemento all'interno di una subsezione si condiziona l'output di un'altra subsezione. Ad esempio posso avere una subsezione che mostra un albero di periodi e cliccando su un periodo indico a una subsezione che mostra una matrice di costi su quale periodo effettuare l'analisi.
Cliccando con il tasto destro sulle etichette o su un oggetto è possibile aprire il menù di PopUp associato alla subsezione o all'oggetto (si veda il paragrafo 'Operatività PopUp').

![LOCEXD_027](http://doc.smeup.com/immagini/MBDOC_OPE-LOCEXD_03/LOCEXD_027.png)
![LOCEXD_028](http://doc.smeup.com/immagini/MBDOC_OPE-LOCEXD_03/LOCEXD_028.png)
### Aggiornamento
Le informazioni presentate all'interno di una subsezione sono caricate di volta in volta dall'AS, quindi possono variare in due richiami successivi. Ad esempio, se una scheda generica mostra tutti gli ordini di vendita attivi in un'azienda in due richiami successivi tale elenco può variare. Per ricaricare le informazioni presenti all'interno di una scheda è possibile utilizzare il tasto F5 oppure il relativo bottone in pulsantiera; per ricaricare una singola subsezione è, invece, possibile selezionare la voce 'Aggiorna' nel PopUp della subsezione.

![LOCEXD_029](http://doc.smeup.com/immagini/MBDOC_OPE-LOCEXD_03/LOCEXD_029.png)
### Ingrandimento
E'possibile massimizzare la dimensione di una subsezione facendo doppio click sull'etichetta oppure selezionando 'Ingrandisci' nel PopUp della subsezione : 

![LOCEXD_030](http://doc.smeup.com/immagini/MBDOC_OPE-LOCEXD_03/LOCEXD_030.png)
Per tornare alla visualizzazione precedente utilizzare il tasto F12.

## Pulsanti Specifici
Nella parte inferiore della scheda è sempre presente una barra identificata come 'Standard' contenente alcuni pulsanti che eseguono le azioni associate ai tasti funzionali : 

![LOCEXD_034](http://doc.smeup.com/immagini/MBDOC_OPE-LOCEXD_03/LOCEXD_034.png)
1 :  Uscita dalla scheda senza salvataggio.
2 :  Ricerca un'istanza di un oggetto aprendone la relativa scheda.
3 :  Ricarica la scheda.
4 :  Annulla l'ultima azione esguita tornando indietro di un passo : 
5 :  Apre il gestore dei setup.
6 :  Aggiunge la scheda ai preferiti.
7 :  Mostra/nasconde la barra del titolo.
8 :  Apre/chiude la barra dei comandi.
9 :  Esce da Looc.UP.
