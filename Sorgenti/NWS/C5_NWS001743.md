 :  : NWS Num="001743" Date="20111219" Rel="V3R2" Atr="S. Buffoli" Tem="APP" App="C5" Tit="Modifiche allo Spesometro" Sts="20"
Si rende noto di alcune modifiche apportate alla procedura dello spesometro e riepilogate qui di seguito.

* Nell'estrazione è stata predisposta la possibilità di applicare dei filtri 
* Nell'immissione manuale è ora possibile indicare il n° di registrazione in modo che, a seguito di tale indicazione vengano, ripresi i dati di testata della registrazione stessa.

* E' stata predisposta una funzione di stampa dei dati dell'archivio dello spesometro 
* Solo per la V3R2, è stata predisposta una scheda di interrogazione dell'archivio 
* E' stato modificato il trattamento delle operazioni di enti black list :  si può scegliere nell' estrazione se escludere solo i movimenti che hanno una corrispondenza nel file di smeup della black list oppure se escludere tutti i soggetti appartenenti a nazioni black list. Inoltre in quest'ultimo caso, vengono ora comunque incluse le operazioni aventi data < allo 01/07/2010 cioè quelle aventi data antecedente all'inizio dell'obbligo di trasmissione di tali operazioni.

* A fronte di un aspetto poco chiaro relativo alle note di accredito si è deciso di aprire la procedura alle possibilità di interpretazioni attualmente presenti. La questione verte sul fatto che una nota di variazione sia a "credito" o "debito". Sottolineando il fatto che le sole note ufficiali rese disponibili, non danno alcun chiarimento su questo aspetto al momento risultano aperte tre possibili interpretazioni : 
 1. A debito se la nota rettifica dei movimenti in origine di debito (vendite), a credito se la nota
rettifica movimenti di credito (acquisti). E' questa l'interpretazione che prima delle attuali modifiche era stata applicata da smeup.
 2. A credito se la nota rettifica dei movimenti in origine di debito (vendita), a debito se la nota
rettifica movimenti di credito (acquisti). E' esattamente l'interpretazione opposta alla precedente.
 3. A credito se si tratta di note di accredito e a debito se si tratta di note di debito, indipendentemente dal segno di origine del documento. Quest'ultima sembra essere ad oggi l'interpretazione più quotata e che è ora stata predisposta come ripresa di default in smeup.

In merito a quest'ultimo aspetto si rimarca che siamo sempre a solo livello interpretativo e che non
ci sono ancora stati chiarimenti ufficiali. Per cui si consiglia di confrontarsi con il proprio consulente fiscale per chiarire quale soluzione adottare.
Rimangono poi fermi i dubbi già espressi nella documentazione operativa dei programmi distribuita sin'ora, in relazione al controllo dei contratti/corrispettivi ed al trattamento delle note di variazione come nettificazione delle fatture.

Si ricorda per questo che qualora il file fosse stato già inviato in modo definitivo è possibile inviare fino a 30 giorni dalla scadenza dello spesometro una dichiarazione sostitutiva completa, senza alcuna sanzione e che ad oggi si è ancora in attesa, sin da settembre (quando il tracciato è
cambiato l'ultima volta), di una comunicazione ufficiale che fornisca maggiori chiarimenti sulla compilazione e/o un eventuale rinvio dell'obbligo.
