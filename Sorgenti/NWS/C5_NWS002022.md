 :  : NWS Num="002022" Date="20141107" Rel="V4R1" Atr="D. Lazzarini" Tem="APP" App="C5" Tit="NOVITA' RELATIVE ALL'APPROVAZIONE DEL DECRETO     LEGISLATIVO SEMPLIFICAZIONI" Sts="20"
A livello informativo vi si riassumono le novità, con possibile impatto sul sistema gestionale, del decreto in oggetto.

Con l'approvazione in via definitiva del decreto legislativo contenente disposizioni in  materia di
Semplificazioni fiscali (in attuazione dell'art. 7 della delega di cui alla legge n. 23 dell'11 marzo 2014) vengono introdotte le seguenti novità : 

COMUNICAZIONE BLACK LIST ANNUALE
----------------------------------------------------------------------------------------------------
La comunicazione delle cessioni e acquisti nei confronti di operatori black list diventa annuale e
obbligatoria  solo qualora l'ammontare complessivo annuale delle operazioni sia superiore a 10.000
euro.
Tale disposizione dovrebbe diventare efficace dalla pubblicazione in GU, si resta in attesa di chiarimenti sulla gestione delle comunicazioni black list relative al 2014 e sulle eventuali modifiche al modello polivalente (relativamente alla periodicità di comunicazione).

SEMPLIFICAZIONE INTRASTAT DEI SERVIZI
----------------------------------------------------------------------------------------------------
Per quanto riguarda gli  elenchi INTRASTAT in relazioni alle prestazioni di servizi, cosiddette "generiche" (diverse da quelle di cui agli articoli 7-quater e 7-quinquies del D.P.R. n. 633 del 1972), rese nei confronti di soggetti passivi Iva stabiliti in un altro Stato UE e quelle da questi
ultimi ricevute, si riduce il contenuto informativo alle sole informazioni relative a : 
* i numeri di identificazione Iva delle controparti;
* il valore totale delle transazioni suddette;
* il codice identificativo del tipo di prestazione resa o ricevuta;
* il Paese di pagamento.
La semplificazione è demandata ad un successivo Provvedimento dell'Agenzia delle Dogane da emanarsi
entro 90 giorni dall'entrata in vigore del Decreto semplificazioni.

COMUNICAZIONE LETTERE D'INTENTO A CARICO DELL'ESPORTATORE ABITUALE
----------------------------------------------------------------------------------------------------
Il decreto semplificazioni modifica il soggetto obbligato alla comunicazione dei dati contenuti nelle dichiarazioni d'intento rilasciate dall'esportatore abituale. In particolare si elimina l'obbligo di comunicazione dei dati contenuti nelle dichiarazioni d'intento ricevute da parte del fornitore prevedendo che tale onere sia assolto dall'esportatore abituale stesso, quel che resta in
carico al fornitore è l'onere di  verifica l'avvenuta comunicazione e l'indicazione di tali operazioni nella dichiarazione  IVA annuale.
La comunicazione telematica da parte dell'esportatore abituale dovrà  essere effettuata per le lettere d'intento che esplicano efficacia a partire dal 2015
Entro 90 giorni dall'entrata in vigore del decreto legislativo sarà emanato un provvedimento per la
definizione delle modalità applicative della nuova disposizione.

CERTIFICAZIONE DEI REDDITI DA LAVORO AUTONOMO SUL NUOVO MODELLO CU
----------------------------------------------------------------------------------------------------
Viene introdotto l'obbligo di certificare anche i redditi da lavoro autonomo non più in forma libera
ma secondo il nuovo modello CU  (CERTIFICAZIONE UNICA ) che rilascerà l'Agenzia delle entrate (attualmente in bozza) e che tale CU dovrà essere trasmesso all'Amministrazione Finanziaria entro il
7 marzo dell'anno successivo al quale la certificazione si riferisce.
Tale nuova modalità di certificazione dei redditi di lavoro autonomo entrerà in vigore a partire dal
2015.
Si resta in attesa del rilascio del modello definitivo e delle relative istruzioni di compilazione
da parte dell'Agenzia delle Entrate.

POSSIBILI NOVITA' LEGATE ALLA LEGGE DI STABILITA'
----------------------------------------------------------------------------------------------------
E' inoltre in corso di discussione la nuova legge di stabilità, in cui possibili impatti fiscali riguardano : 
* la proposta di applicare un sistema di SPLIT PAYMENT per la riscossione dell'IVA nei rapporti con
la P.A. Lo split payment riguarderà esclusivamente i rapporti di fornitura alla Pubblica Amministrazione e consisterà nel pagamento al cedente o prestatore del corrispettivo contrattuale al
netto dell'IVA. L'imposta sarà quindi versata all'Erario dal soggetto pubblico (attraverso modalità
da determinare con l'emanazione di uno specifico decreto attuativo del MEF).  L'applicazione di tale
sistema, tuttavia, non è ancora chiara poiché rappresenta una deroga alle regole ordinarie IVA e, pertanto, deve ottenere espressa autorizzazione del Consiglio UE.
* estensione del reverse charge ad altri settori;
* Inserimento nelle 'clausole di salvaguardia' di un possibile aumento delle IVA a partire dal 2016
sia per quanto riguarda l'aliquota ordinaria dal 22% al 24% e per quanto riguarda l'aliquota agevolata dal 10% al 12%

