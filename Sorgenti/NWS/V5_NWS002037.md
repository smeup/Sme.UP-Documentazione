 :  : NWS Num="002037" Date="20150201" Rel="V4R1" Atr="S. Buffoli" Tem="APP" App="V5" Tit="Split Payment - Aggiornamento" Sts="20"
In data 30/01/2015, sul sito del Ministero e delle Finanze è stato reso disponibile il testo dell'atteso decreto attuativo relativo al meccanismo dello split payment.

Rispetto a quanto conosciuto o desumibile sinora sono state aggiunte due importanti novità : 
* E' stato specificato che per le fatture a cui si applica il meccanismo dello split payment è necessario stampare in fattura l'annotazione "Scissione dei pagamenti".
E' appunto la prima volta che viene comunicata tale indicazione e per tale motivo, sino alla data dello 01/02/2015 nei pgm smeup era proposta la dicitura "Iva in Split Payment, ai sensi art. 17-ter
del D.P.R. 633/1972". Per chi avesse già adeguato i pgm sarà quindi necessario apportare la sostituzione dell'annotazione. In caso di dubbio si consiglia il confronto con il proprio cliente ed il proprio commercialista.
Nei pgm disponibili a partire dallo 02/02/2015, è invece stata prevista la nuova dicitura.
* E' stato inoltre specificato che il meccanismo dello split payment riguarda, non tutte le pubbliche amministrazioni, ma solo quelle espressamente indicate nell'art. 17-ter del Dpr 663/72.
Sarà quindi necessario verificare per i propri clienti PA, l'appartenenza o meno a tale casistica ed eventualmente riadeguare le fatture o le registrazioni già compilate.

Purtroppo, si sottolinea inoltre, che si è ancora in attesa delle modifiche annunciate, ma non ancora comunicate, dall'agenzia delle entrate, in merito ai tracciati di trasmissione per la fatturazione elettronica.

