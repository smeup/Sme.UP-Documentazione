## Introduzione

A seguito delle novità introdotte dal primo gennaio 2010 a livello normativo in relazione alla gestione dei modelli Intrastat si riporta una breve documentazione sulle nuove procedure all'interno di Sme.UP.

## Nuove tabelle e parametri

Al fine di rilevare all'interno dei modelli intrastat tutte le informazioni necessarie sono state introdotte le seguenti tabelle : 
 \* V§\* sottosettore IG :  all'interno di questa tabella sono codificati i codici CPA delle prestazioni di servizio. E' a disposizione una versione completa della tabella che riporta tutti i codici disponibili a livello doganale; in ogni caso si consiglia di compilare la tabella stessa con i soli dati significativi per l'azienda.
 \* V§\* sottosettore IH :  all'intenro di questa tabella sono riportati i codici delle sezioni doganali. Il campo è uno dei dati obbligatori della nuovo modello Intra 1 Quinquies e Intra " Quinquies. Anceh per questa tabella è disponibile una versione completa ma si consiglia di inserire i soli elementi significativi per l'azienda.

Al fine di facilitare l'estrazione dei dati da inserire all'interno dei modelli si è deciso di introdurre due parametri sui conti contabili e, quindi sugli elementi della tabella C5B. Questi due parametri riportano rispettivamente la nomenclatura combinata e il codice CPA della prestazione di servizio. Indicando, pertanto su un conto il codice CPA associato e registrando una fattura da rilevare in intrastat con questo conto sarà possibile ottenere in modo automatico la compilazione di parte del record della sezione quater. Nel caso in cui su uno stesso conto vengano indicati sia la nomenclatura combinata che il codice CPA sarà prioritaria la nomenclatura combinata e, quindi, le registrazioni sul conto verranno rillevate all'interno della sezione bis.
Per visualizzare e valorizzare i parametri diun conto contabile è sufficiente entrare in modifica dell'elemento della tabella C5B che identifica il conto in oggetto e dare invio. In questo modo verranno visualizzati tutti i parametri attivi per il conto stesso tra cui anche la nomenclatura combinata e il codice servizio.

## Nuove informazioni di dettaglio

A livello di dettaglio di ogni movimento intrastat sono state aggiunte le seguenti informazioni : 
 \* Numero e data fattura
 \* Modalità di incasso
 \* Nazione pagamento
I tre campi sopra riportati saranno visibili e valorizzati solo nel caso in cui all'interno del record sia presente almeno una prestazione di servizio.
All'interno di un movimento intrastat è possibile distinguere i record che identificano prestazioni di servizio dal campo 'T' che per le prestazioni è valorizzato a 1 mentre per le merci è vuoto.
Per ogni record che identifichi una prestazione di servizio nel caso in cui sia un record della sezione quater vengono riportate le seguenti informazioni di dettaglio : 
 \* Codice della prestazione di servizio
 \* Importo
 \* Modalità di erogazione della prestazione
 \* periodo di riferimento
Nel caso in cui, invece il record appartenga alla sezione quinquies verranno riportate anche le seguenti informazioni di dettaglio : 
 \* Sezione doganale presso cui è stato presentato il modello da rettificare
 \* Protocollo elenco da rettificare
 \* Progressivo all'interno del protocollo sopra indicato da rettificare.

## Nuove procedure

Non ci sono sostanziali modifiche a livello di procedura di estrazione, intrrogazione, modifica dei dati e generazione del file da trasmettere. Alcune novità in merito sono : 
 \* Visualizzazione dell'elenco movimenti Intrastat con ordine inverso :  sono ora presentati i record a partire dall'ultimo inserito.
 \* Nuovi campi all'interno delle parzializzazioni che consentono di filtrare maggiormente i record visualizzati
 \* Modifica delle informazioni riportate all'interno della lista movimenti :  viene ora visualizzata anche la partita iva dell'ente mentre non compaiono più le informazioni relative al trasporto della merce
 \* In fase di generazione del file oltre alle tipologie di elaborazioni già esistenti (Acquisti, Cessioni, Completa) sono ora disponibili le seguenti tipologie : 
 \*\*  Completa solo merci (acquisti e cessioni di merci)
 \*\*  Completa solo servizi (acquisti e cessioni di prestazioni)
 \*\* Cessioni di merci
 \*\* Acquisti di merci
 \*\* Cessioni di servizi
 \*\* Acquisti di servizi

